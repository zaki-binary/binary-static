<div id="content" class="privacy-policy-content"><div id="page_info" style="display:none"><title>Polityka ds. prywatności kandydatów | Binary.com</title><div id="content_class">privacy-policy-content</div></div> <div class="container"><h2 data-anchor="job-application-policy">Polityka ds. prywatności aplikacji</h2><p>Deriv Group (dalej zwana „grupą firm Deriv Group” lub „Firmą”) dba o ochronę prywatności i bezpieczeństwa danych osobowych kandydatów. Te informacje o polityce bezpieczeństwa określają rodzaje danych dotyczących kandydatów, które gromadzi Firma. Określa również sposób, w jaki Firma gromadzi i wykorzystuje dane osobowe kandydatów i jak długo przechowuje te dane i inne informacje o kandydacie, zgodnie z ogólnym rozporządzeniem o ochronie danych (UE) 2016/679 (dalej zwanym RODO) i z ustawą o ochronie danych z 2018 r.</p><p>Informacja o polityce prywatności odnosi się wyłącznie do kandydatów na terenie UE.</p><p>Na mocy ustawodawstwa o ochronie danych osobowych Firma jest zobowiązana do powiadomienia kandydata o danych zawartych w niniejszych informacjach o polityce prywatności. Dlatego kandydat powinien przeczytać te informacje, podobnie jak wszelkie inne informacje o polityce prywatności, które kandydatowi może dostarczać Firma w konkretnych przypadkach, gdy Firma gromadzi i przetwarza dane osobowe kandydata, tak by był świadomy, w jaki sposób i dlaczego Firma wykorzystuje te dane.</p><h2 data-anchor="interpretations">Interpretacja</h2><p>Następujące terminy mają znaczenie określone poniżej, a wyrazy pokrewne należy interpretować zgodnie z poniższym:</p><p><strong>&#x27;Ustawa o ochronie danych osobowych (DPA)&#x27;</strong> oznacza Ustawę o ochronię danych osobowych z 2018 r., rozdział 440 Prawa Malty.</p><p><strong>&#x27;RODO&#x27;</strong> oznacza ogólne rozporządzenie UE o ochronie danych osobowych 2016/679.</p><p><strong>&#x27;Przetwarzanie&#x27;</strong> oznacza wszelkie działania związane z danymi osobowymi lub zestawami danych osobowych, niezależnie od tego, czy takie działania są wykonywane przy użyciu zautomatyzowanych metod, takie jak gromadzenie, nagrywanie, organizacja, strukturyzacja, przechowywanie, dostosowywanie lub zmienianie, ograniczanie, usuwanie lub niszczenie itp.</p><h2 data-anchor="types-of-personal-data-collected">Rodzaje gromadzonych danych osobowych</h2><p>Firma gromadzi, przechowuje i przetwarza różne informacje o kandydacie, między innymi takie jak:</p><ul class="bullet"><li>Dane osobowe kandydata, w tym jego imię i nazwisko, data urodzenia, narodowość, płeć i dane kontaktowe, takie jak adres e-mail i numer telefonu</li><li>Kwalifikacje, umiejętności, wykształcenie, doświadczenie i historia zatrudnienia kandydata</li><li>Szczegóły dotyczące obecnego poziomu wynagrodzenia kandydata, w tym ewentualnych przysługujących benefitów, takich jak pan emerytalny czy ubezpieczenie</li><li>Informacje o zdrowiu, w tym o niepełnosprawności kandydata, która wymagałaby od Firmy wprowadzenie odpowiednich dostosowań</li></ul><p>Firma może gromadzić te informacje w różny sposób. Dane są gromadzone i przechowywane w CV lub życiorysach, listach aplikacyjnych i dokumentach tożsamości za pośrednictwem kwestionariuszy samooceny/rekrutacyjnych (SATI), rozmów rekrutacyjnych lub innych form oceny, w tym testów online.</p><p>Firma może również gromadzić dane osobowe o kandydacie od osób trzecich, takie jak referencje dostarczane przez poprzednich pracodawców i informacje z kontroli pod kątem karalności, dozwolone przez prawo. </p><p>Dane będą przechowywane w różnych miejscach, w tym w aplikacji kandydata, w systemach zarządzania HR i w innych systemach IT (w tym w wiadomościach e-mail).</p><h2 data-anchor="purpose-of-collecting-personal-data">Cel zbierania danych osobowych</h2><p>Firma zazwyczaj gromadzi i przetwarza dane osobowe kandydata w celach związanych z jej uzasadnionym interesem. Poniżej znajdują się przykłady takiego interesu:</p><ul class="bullet"><li>Podejmowanie decyzji, kogo zatrudnić i jakie wynagrodzenie i benefity zaoferować</li><li>Wprowadzanie uzasadnionych dostosowań dla osób niepełnosprawnych</li><li>Odpowiadanie na zarzuty prawne i ochrona przed nimi</li></ul><p>Firma gromadzi i procesuje również dane kandydatów, aby zdecydować czy podpisać z nimi umowę.</p><p>W niektórych przypadkach Firma musi przetwarzać dane osobowe kandydata w celu sprostania zobowiązaniom prawnym Firmy, na przykład sprawdzenia prawa do pracy w określonej jurysdykcji.</p><p>Kandydat nie podlega żadnym ustawowym ani umownym zobowiązaniom do przekazania danych grupie Deriv Group podczas procesu rekrutacyjnego. Jednak, jeśli kandydat zdecyduje się nie podawać niezbędnych informacji, wówczas Firma może nie być w stanie kontynuować jego procesu aplikacyjnego.</p><h2 data-anchor="confidentiality">Zachowanie poufności</h2><p>Firma musi zapewnić zachowanie poufności wszelkich Danych osobowych przekazywanych przez kandydata w każdej chwili i ochronę przed ich przypadkową utratą, zniszczeniem lub nadużyciem. Firma zapewni, że dane osobowe będą przetwarzane i przechowywane wyłącznie w takim zakresie, w jakim jest to konieczne w celach określonych w niniejszej polityce i wszelkich obowiązujących przepisach w zakresie ochrony danych.</p><p>Firma będzie przekazywać informacje o kandydacie wewnętrznie w ramach grupy Binary Group na potrzeby przeprowadzenia rekrutacji. Firma zapewni stosowanie umowy w zakresie udostępniania danych oraz bezpieczne bezpieczne i zgodne z RODO przechowywanie danych kandydata. Ponadto Firma przekazuje informacje o kandydacie, gdy jest do tego zobligowana na mocy przepisów prawa.</p><h2 data-anchor="data-retention">Przechowywanie danych</h2><p>Dane osobowe kandydata będą przechowywane przez okres sześciu miesięcy od momentu zakończenia procesu rekrutacyjnego, w którym brał udział, jeśli kandydat nie otrzyma oferty pracy lub odrzuci ofertę zatrudnienia spółce w grupy Deriv Group. Po upływie tego okresu dane kandydata zostaną usunięte lub zniszczone, chyba że Firma będzie zobowiązana do dalszego przechowywania danych kandydata, aby zrealizować jakiekolwiek roszczenia prawne bądź obronić się przed nimi.</p><p>Jeśli kandydat przejdzie pozytywnie proces rekrutacyjny i zaakceptuje ofertę zatrudnienia w Firmie, dane kandydata będą przechowywane do momentu zakończenia zatrudnienia. W takim przypadku oddzielna polityka prywatności dla pracowników zostanie udostępniona kandydatowi.</p><h2 data-anchor="applicants-rights">Prawa kandydata</h2><p>W świetle ogólnego rozporządzenia UE o ochronie danych 2016/679 i Ustawy o ochronie danych z 2018 r. kandydatowi przysługują liczne prawa w odniesieniu do jego danych osobowych:</p><ul class="bullet"><li>Prawo do informacji na temat wykorzystywania swoich danych osobowych, jak określono w polityce prywatności</li><li>Prawo ubiegania się o udzielenie przez Firmę dostępu do swoich danych</li><li>Prawo do skorygowania danych osobowych w przypadku przechowywanych przez Firmę jakichkolwiek niekompletnych lub niedokładnych danych kandydata</li><li>Prawo usunięcia swoich danych osobowych przechowywanych przez Firmę</li></ul><p>Kandydat ma również prawo do ograniczenia przetwarzania swoich danych osobowych.</p><p>W niektórych okolicznościach kandydat ma prawo do przeniesienia danych, czyli prawo do zawnioskowania o kopię swoich danych osobowych w formie cyfrowej, i poproszenia Firmę o przeniesienie danych do innej firmy, jeśli to możliwe.</p><p>Kandydat ma prawo wnieść skargę do Komisarza ds. ochrony informacji i danych (Information and Data Protection Commissioner) na Malcie, jeśli jego zdaniem Firma nie przestrzega wymogów ogólnego rozporządzenia UE o ochronie danych 2016/679 lub Ustawy o ochronie danych z 2018 r. w odniesieniu do danych osobowych kandydata.</p><h2 data-anchor="automated-decision-making">Zautomatyzowane podejmowanie decyzji</h2><p>Aplikant nie będzie podlegał żadnym decyzjom dot. rekrutacji opartym wyłącznie na zautomatyzowanym podejmowaniu decyzji, które będzie miało znaczny wpływ na kandydaturę.</p><h2 data-anchor="changes-to-this-policy">Zmiany w polityce prywatności</h2><p>Firma zastrzega sobie prawo do zaktualizowania niniejszej polityki w dowolnej chwili, a w sytuacji, gdy wprowadzone zostaną znaczne zmiany i aktualizacje, udostępni kandydatowi nową politykę prywatności. Firma może również powiadamiać kandydata co jakiś czas w inny sposób o przetwarzaniu jego danych osobowych.</p><p>Jeśli kandydat ma jakiekolwiek pytania odnośnie polityki prywatności lub jeśli chciałby skorzystać z jakichkolwiek swoich praw, powinien skontaktować się z firmowym Inspektor ds. ochrony danych (DPO) drogą e-mailową pod adresem: <a href="mailto:dpo@binary.com">dpo@binary.com</a>.</p></div> </div>